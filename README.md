About **Project999**

Project999 è una soluzione innovativa progettata per proteggere l'autenticità e l'integrità dei prodotti Made in Italy contro la minaccia globale della contraffazione. Grazie all'utilizzo di tecnologie all'avanguardia come blockchain, NFC, Merkle Trees, intelligenza artificiale e l'integrazione con ERP o database aziendali, questo sistema garantisce la tracciabilità e la verifica dell'originalità dei prodotti, offrendo inoltre un modello di sicurezza scalabile a più livelli, adattabile al rischio di contraffazione specifico per ogni categoria di prodotto.   


Nella Repository c'è il progetto principale "Project999", il prototipo del sistema di Autenticazione per l'utente (simulato in versione Desktop) RealCheck, ed il prototipo di Intelligenza Artificiale sviluppato per trovare i pattern di contraffazione, suggerire quali prodotti sono più a rischio contraffazione su tutto la filiera. Questo modello è addestrato su controlli del Trasporto e Venditore ma è facilmente allargabile su più controlli incrociati. 
Lo scopo non è solo quello di riconoscere i pattern di contraffazione, ma anche di suggerire i livelli di Sicurezza adeguati per il prodotto, offrendo Project999 una totale scalabilità sui livelli di sicurezza offerti, andando così ad individuare quale è il livello di sicurezza adeguato per ogni prodotto ed in qualunque condizione di vendita (online, in negozio, in base al trasportatore o la zona, ecc...).   

La forza di Project999 risiede nella sua flessibilità e capacità di adattamento. È progettato per essere modulabile, consentendo alle aziende di personalizzare i livelli di sicurezza in base alle loro specifiche esigenze, i costi di registrazione del prodotto in base alle quantità ed al meccanismo di registrazione (Prodotto singolo, Batch Products, Merkle Root, ed altre in arrivo).   
Questa modularità garantisce che Project999 possa adattarsi subito ad ogni tipologia di Mercato e clientela, e continuare a crescere ed evolversi con le mutevoli minacce alla contraffazione, mantenendo sempre la protezione dei prodotti come priorità.
Ma non basta, con Project999 i furti non avranno più alcun senso. Quando il cliente segnalerà il prodotto come rubato, mostrando il suo ID consegnatogli all'acquisto in modo del tutto anonimo, l'intelligenza artificiale (in fase di sviluppo) invaliderà immediatamente il prodotto, rendendolo di fatto non più attraente per i malintenzionati.

**Project999 è la garanzia di possedere un prodotto originale.**  
**Project999 è la soluzione definitiva, che estirpa la contraffazione alla radice.**

Fasi e Spiegazione del Processo  
Fase 1: Integrazione e Preparazione NFC  
Integrazione e Preparazione NFC  
Selezione e Configurazione dei Chip: Si seleziona un fornitore affidabile di chip NFC che risponda ai requisiti di sicurezza e capacità tecnologica richiesti. La scelta del chip è critica per garantire la funzionalità e la resistenza in vari ambienti.
Programmazione dei Chip: Per ogni chip NFC viene generata una coppia di chiavi crittografiche. La chiave pubblica verifica l'autenticità, mentre la chiave privata rimane segreta sul chip.
Assegnazione del Chip al Prodotto: Ogni prodotto riceve un ID unico, programmato nel chip NFC, collegando il prodotto fisico alla sua rappresentazione digitale sulla blockchain.
Registrazione e Sicurezza dei Dati: Registrazione iniziale dei dati essenziali sulla blockchain e implementazione di protocolli di comunicazione sicura per proteggere i dati durante la trasmissione.
Fase 2: Registrazione del Prodotto e Caricamento Dati
Registrazione del Prodotto e Caricamento Dati
Generazione dei Dati: Genera ID unici, seed e random secret per ciascun prodotto, migliorando le operazioni crittografiche e prevenendo attacchi di replay.
Raccolta delle Chiavi Pubbliche e Firme Digitali: La chiave pubblica facilita le interazioni sicure con i dispositivi dei consumatori, mentre la chiave privata è conservata in modo sicuro nel chip.
Registrazione del Prodotto sulla Blockchain: Utilizza chiavi di sfida-risposta e hash di transazione per garantire la comunicazione sicura e l'integrità dei dati.
Salvataggio dei Dettagli del Prodotto: I dettagli del prodotto sono archiviati in un database generico per un accesso rapido e una gestione efficiente.
Gestione dello Stato delle Chiavi Pubbliche: Aggiorna lo stato della chiave pubblica a "utilizzata" per prevenire il riutilizzo e mantenere l'unicità della verifica.
Associazione del Prodotto all'ID Utente: Tramite un'app fornita ai rivenditori, si associa il prodotto a un ID utente, consentendo la revoca in caso di furto.
Fase 3: Livelli di Sicurezza nel Sistema Project999
Livelli di Sicurezza nel Sistema Project999
Livello 1: Base: Per prodotti a basso rischio di contraffazione, utilizza ID unici e chiavi NFC pubbliche con funzionalità blockchain per tracciabilità e verifica di autenticità di base.
Livello 2: Intermedio: Per prodotti a rischio moderato, aggiunge seed e random secret, firme digitali del produttore per autenticità e funzionalità blockchain avanzata.
Livello 3: Elevato: Per prodotti ad alto rischio, implementa chiavi di sfida-risposta avanzate e NFT con elementi di sicurezza per la massima protezione.
Fase 4: Scalabilità del Sistema di Registrazione Blockchain
Scalabilità del Sistema di Registrazione Blockchain
Inserimento Singolo: Ideale per prodotti di piccola scala o ad alto valore, permette un'attenzione dettagliata a ciascun prodotto.
Inserimento Multiplo: Efficace per operazioni su larga scala, ottimizza i tempi e riduce i costi delle transazioni sulla blockchain.
Tecnologia Merkle Tree: Riassume le transazioni in un'unica impronta digitale, consentendo verifiche rapide e sicure di grandi quantità di dati.
Fase 5: Distribuzione e Tracciabilità
Distribuzione e Tracciabilità
Monitoraggio della Filiera: Integra con sistemi ERP per monitoraggio in tempo reale dei prodotti dalla produzione al punto vendita, utilizzando l'intelligenza artificiale per identificare e affrontare anomalie o deviazioni.
Verifica della Catena di Custodia: Documenta ogni transizione sulla blockchain per confermare autenticità e conformità, prevenendo contraffazione e furto.
Fase 6: Intelligenza Artificiale per la Prevenzione della Contraffazione
Intelligenza Artificiale per la Prevenzione della Contraffazione (In Sviluppo)
Analisi dei Dati: Utilizza machine learning e data mining per esaminare sequenze di eventi, identificare anomalie e prevedere possibili tentativi di contraffazione.
Controllo Continuo: Monitora costantemente la catena di distribuzione, generando allarmi automatici in caso di attività sospette, con capacità di adattamento e apprendimento.
Fase 7: Interazione con il Consumatore Finale
Interazione con il Consumatore Finale
Applicazione per il Commerciante: Un'app per facilitare il processo di vendita e garantire la tracciabilità fino al consumatore finale, associando il prodotto all'ID di autenticità del cliente.
Verifica dell'Autenticità da Parte del Consumatore: Attraverso un'app, il consumatore verifica l'ID unico e le informazioni di autenticità tramite il proprio smartphone, ricevendo anche protezione contro il furto.
Partecipazione Attiva del Consumatore: L'app permette agli utenti di segnalare problemi o contraffazioni, contribuendo a rafforzare la sicurezza e la fiducia della comunità.
Fase 8: Prossimi Sviluppi e Iniziative Future
Prossimi Sviluppi e Iniziative Future
Implementazione di una Blockchain Privata: Creazione di una blockchain privata per migliorare le prestazioni e ridurre i costi, offrendo controllo e personalizzazione.
Integrazione di Ulteriori Intelligenze Artificiali: Sviluppo di algoritmi avanzati per analisi più approfondite e risposte più accurate contro la contraffazione, inclusa l'automazione delle azioni.
Espansione delle Funzionalità: Introduzione di nuove tecnologie di monitoraggio, partnership strategiche e programmi di sensibilizzazione per coinvolgere i consumatori e prevenire la contraffazione.
Project999 rappresenta un passo avanti significativo nella lotta contro la contraffazione, utilizzando tecnologie all'avanguardia per proteggere l'autenticità dei prodotti italiani. Unisciti a noi per contribuire a mantenere viva l'eredità del Made in Italy nel contesto globale.
